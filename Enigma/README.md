# Python-Tasks
Процесът на работа на машината е "сравнително прост". Въвеждане на буква чрез клавиатурата генерира електрически сигнал, който преминава през няколко етапа на криптиране, и води до светлинна индикация на друга буква върху циферблата. В общи линии машината конвертира една буква в друга.
Конвертирането се реализира чрез минаване през следните компоненти:

Буквата за вход се чете от клавиатурата;
преминава през "Plugboard", в който даден чифт букви може (но не задължително) да се свърже заедно, което води до промяна на едната буква от чифта в другата;
например "x" се свързва с "z", което значи, че ако входът е "x", изходът е "z" и обратното;
ако буквата, която влиза като вход, не е част от двойка, т.е. не е свързана с друга чрез кабел, тя не се променя;
продължава през "Rotors", в който буквата, получена като резултат от предишната стъпка, преминава през поредица от три ротора, всеки от които:
променя буквата на входа на друга буква;
завърта се на една от 26 възможни позиции, което променя корелацията на вход/изход между отделните ротори.
буквата се "отразява" от края на ротора и минава по същия път, но в обратен ред;
буквата се извежда чрез светлинна индикация.
Просто, нали?

Задачата
Ние не искаме да не спите, затова ще опростим дизайна. Ще имаме само един ротор и няма да "отразяваме", т.е. само минаваме през Plugboard и Rotor и извеждаме резултата.

Напишете функция plugboard, която приема два позиционни аргумента:
str с текста, който трябва да се конвертира от плъгборда. Конвертирането се прави буква по буква през целия символен низ.
list от set-ове с по два елемента от тип str. Всеки сет съдържа две букви, които са свързани, т.е. вход на буква, която е част от някой set, ще се конвертира в съседката на тази буква от set-а (set-ът винаги съдържа две букви - едната се конвертира в другата и обратното).
Функцията връща конвертиран str, в който всяка буква е променила стойността си спрямо дефинициите в set-а.

Напишете функция rotor, която приема два позиционни аргумента:
str с текста, който трябва да се конвертира от ротора. Конвертирането се прави буква по буква през целия символен низ.
dict с ключове от тип str и стойности от тип str. Всеки ключ и стойност съдържат точно една буква. Речникът съдържа елементи с ключ за всяка от 26-те букви в латиницата. Всеки ключ сочи към стойност, отново една от 26-те букви в латиницата. За да бъде коректна задачата, речникът ще бъде конструиран по такъв начин, че всички 26 букви ще присъстват точно по веднъж, както в списъка от ключове, така и в списъка от стойности. Конвертирането се осъществява като всяка буква от символния низ, който трябва да се конвертира, промени стойността си спрямо речника. Всяка буква се търси в списъка от ключове на речника и променя стойността си на съответната стойност от речника, към която сочи този ключ.
Функцията връща конвертиран str, в който всяка буква е променила стойността си спрямо дефинициите в dict-а.

Напишете функция enigma_encrypt, която приема два именувани аргумента:
plugboard_position от тип list, който съдържа елементи от тип set с по два елемента от тип str. Това е състоянието на плъгборда на машината. Виж функцията plugboard.
rotor_position от тип dict с ключове от тип str и стойности от тип str. Това е състоянието на ротора на машината. Виж функцията rotor.
Функцията връща декоратор, който може да бъде приложен на произволна функция, която очаква един позиционен аргумент от тип str. Декораторът трябва да криптира стринга, преди да го подаде на функцията, която е декорирал. За криптирането се използват вече дефинираните функции plugboard и rotor със съответните стойности за състоянието на компонентите от машината, които enigma_encrypt е получил на входа. Криптирането се извършва чрез минаване първо през плъгборда, след което през ротора.

Напишете функция enigma_decrypt, която приема два именувани аргумента:
plugboard_position от тип list, който съдържа елементи от тип set с по два елемента от тип str. Това е състоянието на плъгборда на машината. Виж функцията plugboard.
rotor_position от тип dict с ключове от тип str и стойности от тип str. Това е състоянието на ротора на машината. Виж функцията rotor.
Функцията връща декоратор, който може да бъде приложен на произволна функция, която очаква един позиционен аргумент от тип str. Декораторът трябва да ДЕкриптира стринга, преди да го подаде на функцията, която е декорирал. За декриптирането се използват вече дефинираните функции plugboard и rotor със съответните стойности за състоянието на компонентите от машината, които enigma_dencrypt е получил на входа. Декриптирането се извършва чрез минаване първо през ротора, след което през плъгборда.

Уточнения
Вход само с малки букви от латиницата и интервали.
